---
title: Saffranskryddad fisksoppa med lax och torsk
parent: Fisk
---
![Saffranskryddad fisksoppa med lax och torsk]({{ "/assets/saffranskryddad-fisksoppa-med-lax-och-torsk.jpg" | relative_url }})

Värmande och vacker fisksoppa med saffran, lax och torsk. På bara en kvart har du en lättlagad och god soppa!

Ingredienser

- 400 g torskfilé, el sej. Köp havsvänlig fisk
- 300 g laxfilé, Köp havsvänlig fisk
- 1 klyfta vitlök
- 1 st purjolök
- 1 msk olivolja
- 1 paket saffran
- 1 tsk torkad timjan
- 1 tsk torkad basilika
- 2,5 dl vitt vin
- 2 dl vatten
- 3 msk fiskfond, ca. (efter tycke och smak)
- 2,5 dl vispgrädde
- 1 dl crème fraîche naturell
- 1 krm salt
- 1 krm svartpeppar
- 150 g skalade räkor

1. Skär fisken i 3 cm stora kuber.
2. Skala och riv vitlök. Skölj och strimla purjolök.
3. Hetta upp olja i en kastrull och fräs vitlök och purjolök med saffran, timjan och basilika under omrörning i ca 2-3 min.
4. Tillsätt vitt vin och låt sjuda i ca 2 min så att vinet reduceras.
5. Tillsätt vatten, fond, grädde och creme fraiche och låt soppan sjuda under lock i ca 10 min. Smaka av soppan med salt och peppar.
6. Tillsätt fiskbitarna och låt de sjuda i soppan i ca 4-5 min. Tillsätt räkor och servera meddetsamma. Njut av en fantastisk fisksoppa.
