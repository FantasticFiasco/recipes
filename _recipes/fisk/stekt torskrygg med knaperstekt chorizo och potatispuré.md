---
title: Stekt torskrygg med knaperstekt chorizo och potatispuré
parent: Fisk
---
![{{ page.title }}](/recipes/assets/images/{{ page.parent }}/{{ page.title }}.jpg)

Recept på timjanstekt torskrygg med knaperstekt chorizo och blomkåls- och potatispuré. Ös smöret över torsken när du steker, det ger den extra god smak. Den kryddiga chorizon ger ett härligt krisp till rätten. Spara oljan från stekning, den ger smak och det ser även snyggt ut på tallriken.

Ingredienser

- 600 g torskrygg - i bit
- 1 l vatten
- 1,5 msk salt
- 200 g chorizokorv - rå
- 3 msk rapsolja
- 1 krm rökt paprikapulver
- 25 g smör
- 2 vitlöksklyftor
- 0,5 kruka timjan

Blomkåls- och potatispuré

- 500 g blomkål
- 300 g mjölig potatis
- 1,5 dl mjölk
- 25 g smör
- 1 tsk salt
- 2 krm nymald svartpeppar

Spenatsallad

- 80 g babyspenat
- 25 g ärtskott
- 2 msk olivolja
- 2 msk vitvinsvinäger
- 1 krm salt
- 1 krm nymald svartpeppar

Garnering

- 0,5 kruka timjan

Gör så här

1. Blanda kallt vatten och salt till rimlagen. Skär torsken i fyra bitar och lägg dem i lagen. Ställ fisken i kylen och låt rimma ca 20 min. Fisken får då en jämnare sälta och fastare konsistens. Sätt ugnen på 125°.
2. Puré: Ansa, skär och bryt blomkålen i bitar. Skala och skär potatisen i bitar. Koka blomkål och potatis mjuk i lättsaltat vatten. Häll av vattnet.  Stöt blomkål och potatis med elvispen. Värm mjölk och smör och blanda ner det i moset under vispning.  Vispa till ett luftigt mos. Krydda med salt och peppar.
3. Ta bort skinnet från korven och smula ner den i en stekpanna med olja. Stek tills korven blivit knaprig. Krydda med paprikapulver. Sila av oljan och spara den till servering.
4. Ta upp torsken ur rimlagen och stek den i 25 g smör tillsammans med vitlök och repad timjan, ös med smöret under tiden du steker. Lägg över torsken i en ugnssäker form och häll över smöret. Tillaga torsken mitt i ugnen tills innertemperaturen är 55°.
5. Sallad: Blanda spenat och ärtskott med olja och vinäger. Krydda med salt och peppar.
6. Lägg upp blomkålspurén på tallrikar. Lägg på torsken och chorizosmul. Ringla lite av oljan över rätten och garnera med timjan. Servera med salladen.
