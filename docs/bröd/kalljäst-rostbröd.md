---
tags:
    - sverige
    - frukost
---
# Kalljäst rostbröd

![image](/img/bröd/kalljäst-rostbröd.jpg)

Gör degen på kvällen och låt den jäsa i kylen över natten. Grädda direkt när du vaknar. Degen jäser endast en gång – direkt i formen. Ta fram den i rumstemperatur ca 20 min före gräddning (under tiden ugnen blir varm).

Ingredienser

- 25 g jäst
- 3 dl vatten, fingervarmt
- 2 msk ljus sirap
- 1 msk rapsolja
- 1 tsk salt
- 7–8 dl vetemjöl

Garnering

- 1 ägg
- Vita eller blå vallmofrön

Gör så här

1. Smula jästen i en bunke. Tillsätt vattnet och blanda tills jästen lösts upp. Rör ner sirap, olja, salt och vetemjöl, lite i taget. Rör ihop allt till en deg.
2. Forma degen till en limpa med mjölade händer. Lägg den i en limpform, ca 1 ½ liter, klädd med bakplåtspapper. Strö över lite mjöl och täck den med plastfolie. Låt den jäsa i kylen över natten.
3. På morgonen: Ta fram limpformen. Låt den stå i rumstemperatur i ca 20 min. Sätt ugnen på 250 grader.
4. Pensla limpan med ägg och strö över vallmofrön.
5. Sänk värmen direkt till 200 grader när du sätter in limpan i ugnen. Grädda den längst ner i 30–35 min. Låt bröden svalna i formen.
