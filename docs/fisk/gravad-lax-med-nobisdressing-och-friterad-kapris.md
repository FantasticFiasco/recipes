---
title: Gravad lax med nobisdressing och friterad kapris
tags:
    - sverige
    - förrätt
---
![image](/img/fisk/gravad-lax-med-nobisdressing-och-friterad-kapris.jpg)

Gravad lax som toppas med en krämig nobisdressing och friterad kapris. Perfekt till påsk, på julbordet eller som en förrätt.

Ingredienser

- 600 g lax med skinn (mittbiten)
- 1 tsk grov mortlad vitpeppar
- 2 msk salt
- 2 msk strösocker
- 0.5 dl grov hackad dill
- 2 msk friterad kapris

Nobisdressing

- 2 ägg
- 2 msk vitvinsvinäger
- 2 tsk dijonsenap
- 1 vitlöksklyfta, pressad
- 2.5 dl neutral olja
- Salt
- 2 msk finhackad gräslök
- 3 msk kallt vatten

Gör så här

1. Skär laxen i två bitar. Ta bort alla småben. Torka filéerna med hushållspapper.
2. Blanda vitpeppar, salt och strösocker. Gnid in fisken med cirka 1/3 av blandningen.
3. Lägg ihop laxen med grovhackad dill och resten av blandningen. Lägg köttsida mot köttsida och tunn del mot tjock del.
4. Lägg filéerna i en plastpåse på en tallrik i kylen cirka ett dygn. Vänd plastpåsen några gånger.

Nobisdressing

1. Koka äggen 3 min. Gröp ur äggen ner i en bunke och tillsätt vinäger, senap och vitlök. Mixa med mixerstav.
2. Droppa olja sakta under mixningen och mixa till en slät sås. Tillsätt vatten och smaka av med salt. Hacka gräslöken fint och rör ner i såsen.

Friterad kapris

1. Värm olja till ca 160°. Lägg i 2 msk kapris. Fritera några minuter. Ta upp och lägg på hushållspapper.
2. Skär laxen i tunna skivor och servera med dressing, friterad kapris, plockad dill och hackad gräslök.
