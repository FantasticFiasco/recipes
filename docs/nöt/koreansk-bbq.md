---
tags:
    - sydkorea
    - lunch
    - middag
---
# Koreansk BBQ

![image](./koreansk-bbq.jpg)

## Ingredienser

- 800 g entrecôte, hängmörad, i tjocka skivor
- 1 dl koreansk soja (eller japansk)
- 3 msk strösocker
- 2 msk sesamolja
- 1 päron, rivet
- 3 msk vitt vin
- 3 klyftor vitlök, pressad
- 0,5 krm svartpeppar

Ssamsås

- 3 msk doenjang, koreansk sojabönspasta (alternativt misopasta)
- 3 msk gochujang, koreansk chilipasta (alternativt sambal oelek + honung)
- 1 msk vatten
- 1 msk rostad sesamolja
- 1 salladslök, fint skivad
- 1 msk sesamfrön, rostade

Grönkål

- 300 g grönkål
- 3 msk koreansk soja (eller japansk)
- 1,5 msk risvinäger
- 2 tsk strösocker
- 1 klyfta vitlök, riven
- 1 salladslök, tunt skivad

Sesammarinerade böngroddar

- 150 g färska böngroddar, från mungbönor
- 1,5 tsk salt
- 2 tsk sesamolja
- 2 tsk sesamfrön, rostade

Till servering

- 3 dl koreanskt ris (eller japanskt rundkornigt ris)
- 2 salladshuvuden (t ex romansallad, krispsallad, huvudsallad - gärna en blandning!)
- Kimchi
- Chilifrukt, skivad
- Vitlök, skivad

## Gör så här

1. Blanda alla ingredienser till marinaden. Lägg i köttet och låt stå i minst 30 minuter, gärna över natten.
2. Ssamsås - Blanda ihop alla ingredienserna till såsen och lägg i en liten skål.
3. Grönkål - Repa kålen och lägg i ett durkslag. Koka upp 3 liter vatten och häll det över kålen. Skölj sedan kålen i iskallt vatten tills den är kall. Krama ut vattnet ur kålen. Blanda soja, risvinäger, vitlök samt socker till sockret löst sig. Blanda väl med kålen och salladslök.
4. Böngroddar - Lägg böngroddarna i en bunke. Koka upp 2 liter vatten och häll över böngroddarna. Skölj sedan groddarna med iskallt vatten. Låt rinna av väl i durkslag. Blanda groddarna med sesamolja, salt och sesamfrön.
5. Stek det marinerade köttet i en riktigt het panna i rapsolja. Några minuter på varje sida räcker om man vill ha medium rare, annars lite längre.
6. Skiva upp kött och servera med sås och ris i salladsblad samt kimchi och grönsaker. Äts gärna med händerna!
7. Glöm inte att matsortera blast från kål, vitlöksskal och kärnhus från päron för en mer hållbar matlagning och njut av din koreanska bbq!
