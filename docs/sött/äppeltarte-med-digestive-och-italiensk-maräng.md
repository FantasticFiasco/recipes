---
tags:
    - sverige
    - italien
    - efterrätt
---
# Äppeltarte med digestive och italiensk maräng

![image](/img/sött/äppeltarte-med-digestive-och-italiensk-maräng.jpg)

14 bitar

Digestivebotten

- 200 g digestivekex (ca 14 st)
- 100 g rumsvarmt smör
- 2 msk strösocker
- 1 nypa salt

Äppelcurd

- 1 gelatinblad
- 300 g syrliga äpplen
- 0,5 dl pressad citronsaft
- 2 dl strösocker
- 5 äggulor
- 100 g smör

Karamelliserade äpplen

- 3 syrliga äpplen
- 1 dl strösocker
- 0,5 dl vatten
- 40 g smör
- 1 msk kanel

Italiensk maräng

- 2 dl strösocker
- 0,5 dl vatten
- 90 g äggvita (ca 3 st)

Gör så här

1. Digestivebotten: Sätt ugnen på 175 grader varmluft. Krossa kexen eller mixa dem till fina smulor. Blanda ihop smulorna med smör, strösocker och salt.
2. Tryck ut smulorna i en form, ca 24 cm i diameter. Grädda bottnen mitt i ugnen i 10 min. Låt den svalna.
3. Äppelcurd: Lägg gelatinbladet i en skål med kallt vatten. Skala äpplena och ta bort kärnhusen. Hacka äpplena grovt.
4. Lägg äppelbitar, citronsaft och strösocker i en kastrull och värm upp på låg värme tills äpplena är mjuka. Ta av kastrullen från värmen och mixa bitarna, det gör inget om det blir kvar små äppelbitar.
5. Häll tillbaka blandningen i kastrullen och låt den koka upp på nytt. Tillsätt äggulor under vispning och låt krämen sjuda i ca 1 min.
6. Tillsätt gelatinet och sedan smör, lite i taget, och rör till en jämn kräm. Bred ut krämen på digestivebottnen och låt pajen stelna i kylskåp.
7. Karamelliserade äpplen: Skala och kärna ur äpplena. Skär dem sedan i centimeterstora bitar.
8. Häll strösocker och vatten i en vid stekpanna. Se till så att det är helt blandat och låt det koka upp på medeltemperatur. Blandningen ska karamelliseras, rör inte om förrän den har börjat få färg.
9. När blandningen är mörkt gyllene, tillsätt smöret och låt det koka in. Tillsätt sedan äppelbitarna (ca 250 g) tillsammans med kanel. Låt det koka ihop under omrörning tills äppelbitarna är mjuka men inte kokat sönder. Låt äpplena svalna och fördela dem över curden. Låt pajen stelna i kylskåp.
10. Italiensk maräng: Blanda strösocker och vatten i en liten kastrull och sätt på medeltemperatur. Börja vispa äggvitorna på låg hastighet, gärna i en bakassistent, och öka sedan successivt tills det blir ett vitt skum.
11. När sockerlagen når 121 grader, häll den i en tunn stråle i äggvitan. Höj hastigheten och vispa tills smeten är kall, fluffig och fast. Bred ut marängsmeten på pajen och bränn av marängen med en brännare.
