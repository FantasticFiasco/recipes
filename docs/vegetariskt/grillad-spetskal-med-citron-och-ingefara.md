---
tags:
    - vegetariskt
    - förrätt
    - middag
---
# Grillad spetskål med citron och ingefära

![image](./grillad-spetskal-med-citron-och-ingefara.jpg)

Grillad spetskål med citron är ett fräscht och gott tillbehör på sommarens grillkvällar. Vid 93°C är den här spetskålen perfekt grillad. Det gör inget om den blir nästan svart utanpå, det är insidan som räknas! Servera med en fräsch olja på citronskal, citronsaft, lök och ingefära.

## Ingredienser

- 1 gul lök
- 1 dl olivolja
- 1 spetskål
- 100 g skalad ingefära
- finrivet skal från 1 citron
- 2 msk färskpressad citronjuice
- salt
- nymalen svartpeppar

## Gör så här

1. Tänd grillen. Lägg den glödande kolen i en ring ut mot kanterna.
2. Skala, dela och finhacka löken.
3. Blanda löken med oljan och lägg i en liten kastrull med ett handtag som tål värme.
4. Lägg kålen mitt på gallret och ställ kastrullen med lök bredvid (över indirekt glöd). Täck med grillocket.
5. Vänd på kålen och rör i löken med jämna mellanrum tills löken är mjuk utan att den får färg och kålen har en innertemperatur på 93˚C. Kålen kommer att bli rejält sotad (ta bort allt bränt).
6. Finriv ingefäran. Blanda med löken, citronskal och citronjuice. Salta och peppra.
7. Låt kålen svalna något. Skär den i klyftor. Lägg dem på ett fat. Skeda över lök- och ingefärsoljan.
